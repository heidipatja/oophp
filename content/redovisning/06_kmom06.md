---
---
Redovisning kmom06
=========================

  Filtreringsuppgiften gick rätt bra. Jag fastnade i princip bara på några korkade slarvfel, men det är ju tur att man lärt sig att var_dumpa vid det här laget. För att få ut textexemplen på redovisasidan la jag till en FilterController.

Jag är allmänt ganska petig och ser alltid förbättringspotential i allt, men med tanke på tiden vi har haft är jag ändå relativt nöjd med koden jag har skapat under kursen. Det svåra, som jag redan har påpekat i tidigare redovisningstexter, är hur man bygger ihop alla delar och det är nog den koden jag har varit minst nöjd över. Grundklasserna och metoderna har gått bra att skapa. Generellt har det har gått lite upp och ner vad det gäller snygghet på koden, beroende på hur mycket det har varit att göra i övrigt samt dagsform.

Den kod som har mest behov av refactoring är nog en del gamla kontrollers och routes. Jag gjorde t.ex. inga extra klasser när vi byggde filmdatabasen, så den kontrollern är inte särskilt kul att titta på. Där hade man kunnat lyfta ut viss kod till en egen klass eller gjort om viss funktionalitet till traits som skulle kunna användas av andra klasser.

Nu kände jag att jag var tvungen att städa upp lite mer så att jag skulle få en bra grund inför projektet. De kontrollers jag gjorde under detta kursmoment blev rena från annan kod vilket jag är nöjd med. Jag har tidigare haft problem med att kontrollerklasserna ibland har innehållit fler än tio metoder, vilket ger valideringsfel, så nu gjorde jag en ContentController, en PageController och en PostController för att få en lite bättre uppdelning. Trots det blev ContentController elva metoder stor, men jag kände inte att det tillförde så mycket just nu att dela upp det ytterligare så jag kommenterade bort felet. Jag använde även tipset från artikeln och byggde klasserna Content, ContentPage och ContentPost och flyttade SQL-koden dit vilket gav renare kontrollerklasser. Jag testade också att göra lite traits för att få återanvändbar kod, t.ex. av resetmetoden.

Jag var lite oklar över hur felhanteringen av tom path skulle gå till, eftersom tom path innebär att man inte kan klicka på länken, men jag gjorde tills vidare så att sidor utan path inte visas under "Sidor", men däremot syns de under "Översikt" och "Admin".

Min TIL är hur man kan filtrera text på olika sätt. Det var något jag funderade på under htmlphp-kursen, när vi jobbade med databasinnehåll som innehöll texter med html-kod.
